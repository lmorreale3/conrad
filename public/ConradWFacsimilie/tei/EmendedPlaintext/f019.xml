<surface xmlns="http://www.tei-c.org/ns/1.0" facs="#f019">
			<line>COLUMN 1</line>
			<line>ultra et conteram uirgam eius de dorso tuo et uin- cula tua disrumpam. Quando absterget deus omnem lacrimam et cetera. Tunc ultra non affligemur. et tunc uirga castigacionis dei de dorso tolletur. virga dicitur sunt tyranni et homines quibus boni percuci- untur. Sicut autem mater quando filium percus- sum consolari vvlt uirgam conterit etiam ignem proicit. ita dominus prouersos in mortem conterit et in ignem proicit inferni. vnde electi tandem dicere potuerunt. illud ysaias xiii. Conteruit dominus baculum impiorum uirgam dominantium cedentem populos in indignatione. Oportet tamen quod puer uirgam qua castigatus est osculetur. Sic oportet quod homo suis persecutoribus reconcilietur. Mattheus v. Diligite inimi- cos uestros(70). Gregorius. Inimici dilectio tunc ueraciter custoditur. cum uero de profectu illius deitimur nec de ruina letamur. vincula sunt presentis uite calamitates. scilicet egri- tudo corporum. penuria rerum. mors amicorum. inpugnatio demonum. alia multa mala. quibus uinculis si dominus aliquam hominem non teneret. sepe contra dominum laciuiret. Hec autem uincula uerbis orationum maxime rumpuntur. In omni tribulatio ne optimum refugium est oratio. Tobias iii. peto domine ut de uinculo improperii absoluas me. et cetera. Expone hystoriam. Et Ecce sicut sara merito orationis properie. per angelum a uinculo grauissimo soluitur. ita et petrus merito orationis ecclesie a uinculis eripitur. Quicumque ergo in uinculis meseriarum est oret. Ysidorus. Omnibus malis preualet oratio ¶ De quarto iude i. angelos qui non seruauerunt suum principatum sed dere- linquerunt suum domicilium in iudicium magni dei uinculis eternis uinculis sub caligine reseruatis principatum utique</line>
			<line>COLUMN 2</line>
			<line>maxime iocunditatis. dignitatis et domicilium maxime iocun- ditatis angeli apostatici dereli- querunt. In uinculis autem eternis non solum demones. Sed etiam impii homines tenentur. vnde nec manibus se defendendo. nec pedibus fugiendo euadere possunt. Mattheus xxii. ligatis manibus et pedibus. et cetera Gregorius. Cer- te tunc ligat pena quos modo a bonis operibus ligauit culpa. Ista uincula nec sanguine. nec igne. nec uerbis. nec ullo remedio uel arte rumpi possunt. sicut uincula precedencia. Stultus est qui uincula ista non cauet. Sed heu stultorum infi- nitus est numerus. Cecus enim et stultus peccator non uidet. non intelligit quam dolose ipsum dyabolus ad uincula per- petua trahit. proverbia vii. Ignorans quod ad uincula stultus trahatur. donec sagitta transfigat iecur suum. Sagitta utique acutissima extreme sententie. Mattheus xxv. Discedite a me maledicti in igne eternum Super hanc petram edificabo ecclesiam meam. Mattheus xvi. petrus domino dixit. Tu es christus filius dei uiui. et dominus petro respondit. Tus es petrus et super hanc petram edificabo ecclesiam meam. quia dicat dominus. Quia fide es solidus. ideo tu es petrus et super hanc petram id est super hanc fidem solidam quam confessus es. edificabo ecclesiam meam. uel quia dicat. Quia me petram es confessus ideo tu es petrus et super hanc petram id est super me ipsum quem confessus es edificabo ecclesiam meam. Edificabo inquam per incarnatio- nem. edificabo per passionem. edificabo per ascensione meam. horum uirtute reuera. horum fide edificata est ecclesia ¶ De primo. psalmus. edificauit sicut unicornis sanctificium suum in</line>
		</surface>